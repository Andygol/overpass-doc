OpenStreetMap та Overpass API
=============================

Як працює екосистема OpenStreetMap?
Яку роль в ній відіграє Overpass API?

<a name="osm"/>
## Що таке OpenStreetMap?

OpenStreetMap - це, перш за все, база даних географічних даних зі всього світу.
Дані - геопросторові дані,
наприклад, вулиці, дороги, залізниці, водні артерії які вже є базі,
крім того додавання магазинів та ресторанів й іншого разом з їх назвами та годинами роботи дуже цінується.

Загалом, все, що ви бачите на місцевості, може бути додане до OpenStreetMap.
Вулиці, зазвичай, мають покажчики з назвою, ресторани - вивіску з назвою.
Назви річок чи залізничних шляхів можна знайти на знаках, що позначають відповідні об'єкти.

Звісно існують певні, але рідкісні винятки щодо можливості знайти той чи інший об'єкт в реальному світі.
Серед таких універсальних винятків - кордони країн, межі штатів/областей та громад (муніципалітетів).

Персональні відомості про особу не повинні додаватись до бази даних:
В OpenStreetMap заборонено переносити імена з табличок, що знаходяться біля дверних дзвіночків у базу даних.

Відсутність обмежень щодо персональних даних та [ліцензійних обмежень](https://wiki.osmfoundation.org/wiki/Licence) дозволяє зробити дані OpenStreetMap доступними для завантаження повністю.
Це дозволяє, в принципі, можна відповісти на запитання:

1. Де знаходиться місто X, ріка Y, ресторан Z?
1. Що знаходиться поруч з X або всередині X?
1. Як мені дістатись пішки, велосипедом чи автівкою з місця X до місця Y?

Також ці дані дозволяють показувати мапу світу у різний спосіб.
Для того, щоб дати можливість оцінити дані, окрім перегляду [зразкової мапи](https://openstreetmap.org), в наявності є зразковий інструмент _геокодування_.
To enable assessing the data,
Він називається [Nominatim](https://wiki.openstreetmap.org/wiki/Nominatim) і може допомогти знайти відповідь на питання (1) з попереднього абзацу, також він може допомогти дізнатись поштовий індекс для вказаних координат.
Це називається _зворотнім геокодуванням_.
Інструменти для _прокладання маршрутів_ також можна знайти на [головній сторінці](https://openstreetmap.org/) OpenStreetMap.
Вони підкажуть вам, як дістатись з А в Б.

Сам обсяг даних, що зберігаються в базі, вже є викликом для їх опрацювання, до того ж мапери постійно, що хвилини, оновлюють та розширюють дані.
З цієї причини завантажувати дані єдиним блоком недоцільно.
Ця проблема трохи пом'якшується за рахунок наявності файлів, що містять зміни, які відбулись кожної хвилини на додачу до [повної бази даних](https://planet.openstreetmap.org/)

<a name="overpass"/>
## Що таке Overpass API?

Сервер Overpass API зберігає копію основної бази даних в актуальному стані отримуючи хвилинні оновлення та надає можливість пошуку по даних.
Існують не лише [публічні екземпляри](https://wiki.openstreetmap.org/wiki/Overpass_API#Public_Overpass_API_instances) API до яких можна звертатись із запитами.
Ви також можете розгорнути ваш власний екземпляр Overpass API. 
Overpass API це програмне забезпечення з [відкритими сирцями](https://github.com/drolbr/Overpass-API)
яке просто розгорнути на власній апаратній платформі, що мають розумні вимоги що до підтримання роботи API.

Для початку варто звернутись до інтерфейсу користувача – _Overpass Turbo_.
Тут результати запитів показуються поверх мапи.
Як, на [приклад](https://overpass-turbo.eu/?lat=0.0&lon=0.0&zoom=2&Q=nwr%5Bname%3D%22Sylt%22%5D%3B%0Aout%20center%3B), тут ми шукаємо всі об'єкти що мають назву _Sylt_:

    nwr[name="Sylt"];
    out center;

Для цього, текст запиту поміщається в поле вводу ліворуч, після чого він надсилається до Overpass API натисканням на кнопку _Run_.
Мова запитів є універсальною та багатогранною одночасно.
Мета цього посібника розповісти про те, як нею користуватись.

Насправді Overpass API було створено, щоб відповідати на запити, які надходять від іншого програмного забезпечення з мережі Інтернет. Через це він отримав назву [API](https://uk.wikipedia.org/wiki/Прикладний_програмний_інтерфейс).
Для більшості програмного забезпечення їх під'єднання до Overpass API пояснюється в розділі [Програмне забезпечення](../targets/index.md).
